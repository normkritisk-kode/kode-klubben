# Velkommen til kode-klubben!

Du befinder dig lige nu i et såkaldt github repository (også kaldet et git repo). Den mærkelige hvide hjemmeside der viser denne tekst hedder github og alle kan lave en bruger og lave deres eget github repository - helt gratis og uden reklamer.

Typisk bliver kodning og teknologi generelt associeret med det at være mand eller maskulin. Som kvinde eller feminin person kan man måske føle at man mangler et eller andet inden man kan gå i gang med at lære og det er svært at vide hvor man skal starte. Det er vigtigt at alle har mulighed for at lære at kode da programmeret teknologi fylder mere og mere i vores samfund. Tænk på MitID, Rejsekortet, Sundhedsplatformen, facebook og instagram. De har betydning i mange menneskers liv og derfor er det vigtigt at de ikke primært er kodede af mænd. Kodning er magt og den magt skal være tilgængelig for hele befolkningen. 
